Podczas laboratorium należy zbudować aplikację, w której dojdzie do synchronizacji wielu wątków. Aplikacja powinna być parametryzowana i pozwalać na uruchamianie wątków oraz obserwowanie ich zachowań i stanów.
Zakładamy, że aplikacja będzie pełnić rolę symulator samoubsługowej myjni samochodowej.
Na myjnię samochodową można wjechać jedną z dwóch bram. Przy każdej bramie obowiązuje kolejka w oczekiwaniu na wolne stanowisko. Decyzja o tym, przez którą bramę wjechać jest podejmowana na podstawie oceny długości kolejek (zwykle wybierana jest kolejka o mniejszej długości).
Pojazdy znajdujące się w kolejkach są wpuszczane na wolne stanowiska przez Kontrolera. Kontroler zwykle naprzemiennie wpuszcza Pojazdy znajdujące się na pierwszych pozycjach w kolejkach. Aby to nastąpiło musi istnieć wolne Stanowisko.
Istnieje n Stanowisk ustawionych w szereg. Pomiędzy Stanowiskami znajdują się po dwie myjki: jedną z wodą i drugą z płynem (każde dwa stanowiska współdzielą dwie myjki znajdujące się między nimi, stąd na skrajnych stanowiskach można skorzystać z dwóch myjek, podczas gdy na stanowiskach w środku - z czterech myjek).
Mycie składa się z trzech faz: użycia myjki z wodą, użycia myjki z płynem, użycia myjki z wodą. Dostęp do myjek powinien odbywać się z wzajemnym wykluczaniem.
Po zakończeniu wszystkich trzech faz mycia Pojazd opuszcza myjnię. Po jakimś czasie Pojazd może wrócić na myjnię.
Pojazdy oraz Porządkowy są wątkami.
Wizualizacja stanu wątków chyba najłatwiej zrealizować korzystając z etykiet tekstowych umieszczanych na panelu jak na poniższym schemacie:
Pojazdy   Wjazd   Porządkowy     Stanowiska
a                                   W     W
.         ......b    >        |  .  |> f  |  .  |
.                    P        |  e <|  .  |  .  |
d         ......c                   P     P
.     
.
Powyższy schemat jest tylko propozycją. Zostanie ona omówiona na zajęciach. Można wymyśleć inny sposób wizualizacji zachowania się wątków.
Należy zadbać o odpowiednią synchronizację wątków. Proszę się zastanowić, co jest zasobem współdzielonym i przy jakich warunkach wątki mogą pozyskać dostęp do tego zasobu.
Pozostałe szczegóły mają być zgodne z ustaleniami poczynionymi na początku zajęć.